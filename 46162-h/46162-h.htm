<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  Ad armi corte, di Roberto Bracco
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2;}
p.speaker {text-align: center; margin-top: .75em;}
p.speakerfirst {text-align: center; margin-top: 2em;}
.nomargin {margin-top: 0; margin-bottom: 0;}
.center {text-align: center; text-indent: 0;}

div.titlepage {text-align: center; margin: 2em 5%; padding-bottom: 2em; page-break-before: always; page-break-after: always;}
div.verso {text-align: center; padding-top: 2em; font-size: 95%; margin: 1em 5%;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 200%; margin-top: 2em; margin-bottom: 2em;}
h2 {font-size: 140%; margin-top: 1em; margin-bottom: 2em;}
h3 {font-size: 120%; margin-top: 2em;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.tiny {width: 10%; margin-left: 45%; margin-right: 45%;}

.pagenum  {position: absolute; right: 5%; font-style: normal;
  font-weight: normal; font-size: 65%; text-align: right; color: #999999;
  background-color: #ffffff; clear: left;}

.pad4 {margin-top: 4em;}
.pad3 {margin-top: 3em;}
.pad2 {margin-top: 2em;}

ul {list-style-type: none;}

.large {font-size: 115%;}
.x-large {font-size: 130%;}
.huge {font-size: 200%;}
.noserif {font-family: sans-serif;}
.smcap {font-variant: small-caps; font-style: normal;}

.tnote {background-color: #F5F5DC; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em;}

    </style>
  </head>
<body>

<div class="titlepage">
<p class="large noserif">
ROBERTO BRACCO
</p>

<hr class="tiny" />

<p class="pad2 huge">
TEATRO
</p>

<hr class="pad3 tiny" />
<p class="noserif">
VOLUME OTTAVO
</p>
<hr class="tiny" />

<p class="large">
IL PICCOLO SANTO
</p>

<p>
con nota dell'Autore
</p>

<p class="pad2"><b>AD ARMI CORTE</b></p>

<hr class="tiny" />

<p class="pad4 noserif">
REMO SANDRON — Editore<br />
Libraio della Real Casa
</p>

<p class="nomargin">
MILANO-PALERMO-NAPOLI
</p>
</div>

<div class="verso">

<hr class="mid" />

<p>
PROPRIETÀ LETTERARIA
</p>

<p>
<i>I diritti di riproduzione e di traduzione sono riservati
per tutti i paesi, non escluso il Regno di Svezia e quello
di Norvegia.</i>
</p>

<p>
È assolutamente proibito di rappresentare questi lavori
senza il consenso scritto dell'Autore (<i>Art. 14 del Testo Unico
17 Settembre 1882</i>).
</p>

<p>
<i>Il piccolo Santo.</i> — Copyright 1910 by Roberto Bracco in the United
States of America.
</p>

<p>
<i>Ad armi corte.</i> — Copyright 1912 by Roberto Bracco in the United
States of America.
</p>

<p>
<span class="smcap">Off. Tip.</span> Sandron — 145 — I — 240212.
</p>

<hr class="mid" />

</div>

<div class="chapter">
<p>
<span class="pagenum" id="Page_303">[303]</span>
</p>

<h1>
AD ARMI CORTE.
</h1>

<p class="center large">
<i>Commedia in un atto.</i>
</p>

<p class="pad4 center">
(rappresentata per la prima volta al teatro
<i>Manzoni</i> di Milano dalla Compagnia di <span class="smcap">Virgilio
Talli</span>, nel mese di novembre, 1910).
</p>
</div>

<div class="chapter">
<p>
<span class="pagenum" id="Page_305">[305]</span>
</p>

<p class="center x-large noserif">
PERSONAGGI:
</p>

<ul>
<li><span class="smcap">Laurina Corbari.</span></li>
<li>La signora <span class="smcap">Valeria Arletti</span>.</li>
<li>Il Dottore <span class="smcap">Arletti</span>, <i>suo marito</i>.</li>
<li><span class="smcap">Riccardo Negri.</span></li>
<li><i>Un Domestico.</i></li>
</ul>
</div>

<div class="chapter">
<p>
<span class="pagenum" id="Page_307">[307]</span>
</p>

<h2>
ATTO UNICO.
</h2>

<p class="center">
<i>Salotto in casa del dottore Arletti.</i>
</p>

<p class="center">
<i>Due porte laterali. In fondo, la porta comune
dietro due pesanti portiere.</i>
</p>

<h3>
SCENA I.
</h3>

<p class="speakerfirst">
<span class="smcap">Il Domestico</span>
</p>

<p>
<i>(un giovine piuttosto tarchiato, dal volto
stupidamente austero, dall'incesso solenne — introduce
<span class="smcap">Laurina Corbari</span>.)</i> Giacchè insiste
tanto, favorisca in questo salotto e
aspetti. Ma le ripeto che il dottore non c'è.
<span class="pagenum" id="Page_308">[308]</span>
</p>

<p class="speaker">
<span class="smcap">Laurina</span>
</p>

<p>
<i>(snella, piccoletta, graziosa, elegante, — di
un'eleganza birichina e capricciosa — entra
con un'aria un po' insolente, la testolina
eretta, agitando l'ombrellino, avanzandosi
senza titubare.)</i>
</p>

<p class="speaker">
<span class="smcap">Il Domestico</span>
</p>

<p>
<i>(urtato da quella noncuranza)</i> E poi, è
ammalata, lei?
</p>

<p class="speaker">
<span class="smcap">Laurina</span>
</p>

<p>
Molto! <i>(Alla chetichella, con una mano
guantata, stendendo il mignolo e l'indice,
fa le corna contro la jettatura.)</i>
</p>

<p class="speaker">
<span class="smcap">Il Domestico</span>
</p>

<p>
E dunque, questa non è l'ora adatta.
Per le consultazioni, egli non riceve che
dalle nove alle undici antimeridiane. Se
<span class="pagenum" id="Page_309">[309]</span>
rincasa prima che lei si sia stancata d'aspettare,
sto fresco! Trovandola qui, s'irriterà
e le batoste toccheranno a me.
</p>

<p class="speaker">
<span class="smcap">Laurina</span>
</p>

<p>
Evvia, giovanotto! Al dottore non dispiacerà
troppo di trovare qui una bella
donnina.
</p>

<p class="speaker">
<span class="smcap">Il Domestico</span>
</p>

<p>
Che che! Il dottore non è un uomo....
</p>

<p class="speaker">
<span class="smcap">Laurina</span>
</p>

<p>
<i>(interrompendolo)</i> Davvero?!
</p>

<p class="speaker">
<span class="smcap">Il Domestico</span>
</p>

<p>
Non è un uomo come gli altri. <i>(Analizzandola
un po' con lo sguardo di sbieco)</i>
A certi dettagli non ci bada. È uno scienziato.
<span class="pagenum" id="Page_310">[310]</span>
</p>

<p class="speaker">
<span class="smcap">Laurina</span>
</p>

<p>
E voi?
</p>

<p class="speaker">
<span class="smcap">Il Domestico</span>
</p>

<p>
Cosa?
</p>

<p class="speaker">
<span class="smcap">Laurina</span>
</p>

<p>
Siete uno scienziato anche voi?
</p>

<p class="speaker">
<span class="smcap">Il Domestico</span>
</p>

<p>
<i>(rispondendo in buona fede)</i> Io, no.
</p>

<p class="speaker">
<span class="smcap">Laurina</span>
</p>

<p>
Meno male! Se non siete uno scienziato,
avete senza dubbio l'abitudine di
badarci... a certi dettagli, e quindi per una
bella donnina potrete compiacervi di sopportare
una rimenata dal vostro padrone.
<i>(Toccandogli la pancia, come per infilargliela,
con la punta dell'ombrellino)</i> No?
<span class="pagenum" id="Page_311">[311]</span>
</p>

<p class="speaker">
<span class="smcap">Il Domestico</span>
</p>

<p>
<i>(tra l'imbarazzo e il disdegno)</i> In verità,
faccio il domestico da più di un anno in
casa del dottor Arletti e, fra tante signore
venute a consultarlo, nessuna mi ha mai
parlato così.
</p>

<p class="speaker">
<span class="smcap">Laurina</span>
</p>

<p>
<i>(con un gesto abbreviativo)</i> Già, ma io
non sono una signora.
</p>

<p class="speaker">
<span class="smcap">Il Domestico</span>
</p>

<p>
<i>(spalancando gli occhi)</i> Non è una signora?!
</p>

<p class="speaker">
<span class="smcap">Laurina</span>
</p>

<p>
Di che vi meravigliate, caro domestico?
Non è punto necessario d'essere una signora
per fare una visita al dottor Arletti.
Basta dargli venti lire. Io gliele
<span class="pagenum" id="Page_312">[312]</span>
darò. <i>(Cogliendo un'idea che le passa, all'improvviso,
per il cervello)</i> Del resto, per
assicurarmi un'accoglienza cordialissima,
mi farò presentare a lui da sua moglie.
</p>

<p class="speaker">
<span class="smcap">Il Domestico</span>
</p>

<p>
<i>(spalancando gli occhi più di prima)</i> Da
sua moglie?
</p>

<p class="speaker">
<span class="smcap">Laurina</span>
</p>

<p>
<i>(nervosa e rabbiosetta)</i> Sicuro! Siamo
colleghe.
</p>

<p class="speaker">
<span class="smcap">Il Domestico</span>
</p>

<p>
<i>(inalberandosi)</i> Ma che colleghe!... Ma
che colleghe!... Se lei ha voglia di scherzare,
non ne ho voglia io!
</p>

<p class="speaker">
<span class="smcap">Laurina</span>
</p>

<p>
Per mostrarvi che non scherzo niente
affatto, caro domestico burbero e permaloso,
<span class="pagenum" id="Page_313">[313]</span>
vi prego di annunziarmi alla signora
Arletti. Il mio nome: Laurina Corbari.
</p>

<p class="speaker">
<span class="smcap">Il Domestico</span>
</p>

<p>
<i>(guardandola attonito)</i> E lei spera che....
</p>

<p class="speaker">
<span class="smcap">Laurina</span>
</p>

<p>
Io vi garantisco che la signora Arletti,
udendo il mio nome, si precipiterà. <i>(Facendo
con un piede un gesto di comando
come si fa con la mano)</i> Andate!
</p>

<p class="speaker">
<span class="smcap">Il Domestico</span>
</p>

<p>
<i>(la guarda ancora con un piglio canzonatorio.
Poi, si stringe nelle spalle)</i> L'annunzierò.
<i>(Esce a destra.)</i>
</p>

<p class="speaker">
<span class="smcap">Laurina</span>
</p>

<p>
<i>(si ferma nel mezzo della stanza, battendo
a terra reiteratamente la punta di un piedino,
<span class="pagenum" id="Page_314">[314]</span>
guardando il soffitto, digrignando i
denti tra le piccole labbra tinte di rosso.)</i>
</p>

<p class="speaker">
<span class="smcap">Il Domestico</span>
</p>

<p>
<i>(dopo un istante, ritorna con una fisonomia
che esprime mortificazione e intontimento.)</i>
La signora viene subito.
</p>

<p class="speaker">
<span class="smcap">Laurina</span>
</p>

<p>
Avete visto?!
</p>

<p class="speaker">
<span class="smcap">Il Domestico</span>
</p>

<p>
<i>(ha un gesto come per dire: «Dopo tutto,
io me ne infischio»; e, s'avvia, lemme lemme,
verso la porta comune.)</i>
</p>

<p class="speaker">
<span class="smcap">Laurina</span>
</p>

<p>
<i>(facendogli una smorfia alle spalle)</i> Scioccone!
<span class="pagenum" id="Page_315">[315]</span>
</p>

<p class="speaker">
<span class="smcap">Il Domestico</span>
</p>

<p>
<i>(si volta, risentito.)</i>
</p>

<p class="speaker">
<span class="smcap">Laurina</span>
</p>

<p>
Non vi ho chiamato. Potete ritirarvi!
</p>

<p class="speaker">
<span class="smcap">Il Domestico</span>
</p>

<p>
<i>(pazientemente, esce.)</i>
</p>

<h3>
SCENA II.
</h3>

<p class="speakerfirst">
<span class="smcap">Valeria</span>
</p>

<p>
<i>(dalla destra, ansiosa, tremebonda, ma
cercando di sembrare disinvolta)</i> Lei ha
chiesto di me?
</p>

<p class="speaker">
<span class="smcap">Laurina</span>
</p>

<p>
<i>(squadrandola da capo a piedi)</i> Se è la
signora Valeria Arletti, ho chiesto precisamente
di lei.
<span class="pagenum" id="Page_316">[316]</span>
</p>

<p class="speaker">
<span class="smcap">Valeria</span>
</p>

<p>
Sono appunto la signora Valeria Arletti.
Ma io, con chi ho l'onore di parlare?
</p>

<p class="speaker">
<span class="smcap">Laurina</span>
</p>

<p>
Lo ignora?
</p>

<p class="speaker">
<span class="smcap">Valeria</span>
</p>

<p>
<i>(con puerile dissimulazione)</i> Lo ignoro.
</p>

<p class="speaker">
<span class="smcap">Laurina</span>
</p>

<p>
Quel barilotto del suo domestico non
le ha annunziato Laurina Corbari?
</p>

<p class="speaker">
<span class="smcap">Valeria</span>
</p>

<p>
Sì, ma... è un nome che mi riesce
nuovo.
</p>

<p class="speaker">
<span class="smcap">Laurina</span>
</p>

<p>
Nuovo nuovo nuovo?
<span class="pagenum" id="Page_317">[317]</span>
</p>

<p class="speaker">
<span class="smcap">Valeria</span>
</p>

<p>
Nuovo nuovo nuovo.
</p>

<p class="speaker">
<span class="smcap">Laurina</span>
</p>

<p>
Sicchè, lei non sa nemmeno vagamente
chi sono?
</p>

<p class="speaker">
<span class="smcap">Valeria</span>
</p>

<p>
Come vuole che lo sappia?...
</p>

<p class="speaker">
<span class="smcap">Laurina</span>
</p>

<p>
Allora glielo dirò io stessa.
</p>

<p class="speaker">
<span class="smcap">Valeria</span>
</p>

<p>
<i>(perdendosi d'animo, ma ostentando, viceversa,
una vivace presenza di spirito)</i>
Ne avrò molto piacere.
<span class="pagenum" id="Page_318">[318]</span>
</p>

<p class="speaker">
<span class="smcap">Laurina</span>
</p>

<p>
Grazie. <i>(Un breve silenzio.)</i> Mi fa il favore
d'invitarmi a sedere?
</p>

<p class="speaker">
<span class="smcap">Valeria</span>
</p>

<p>
Prego, prego.... S'accomodi pure....
</p>

<p class="speaker">
<span class="smcap">Laurina</span>
</p>

<p>
<i>(sedendo)</i> E perchè non siede anche lei?...
Tanto, glielo avverto, non me ne vado
sùbito. Dobbiamo un po' discorrere. Segga.
</p>

<p class="speaker">
<span class="smcap">Valeria</span>
</p>

<p>
<i>(impallidendo)</i> Ma sì.... Volentieri.... <i>(Siede,
a una certa distanza, di fronte a Laurina.)</i>
</p>

<p class="center">
<i>(Ancora un silenzio.)</i>
</p>

<p class="speaker">
<span class="smcap">Laurina</span>
</p>

<p>
Dunque, io sono, anzitutto, una <i>cocotte</i>.
<span class="pagenum" id="Page_319">[319]</span>
</p>

<p class="speaker">
<span class="smcap">Valeria</span>
</p>

<p>
Oh!
</p>

<p class="speaker">
<span class="smcap">Laurina</span>
</p>

<p>
Si scandalizza?
</p>

<p class="speaker">
<span class="smcap">Valeria</span>
</p>

<p>
No. Trovo strano che lei si dia, da sè,
della <i>cocotte</i>.
</p>

<p class="speaker">
<span class="smcap">Laurina</span>
</p>

<p>
A scanso d'equivoci e di malintesi, io
non intendo mica d'offendermi chiamandomi
così. Non ci mancherebbe altro! Io
mi voglio tanto bene! Come mi potrebbe
saltare in mente di perdermi di rispetto?
E poi, lei, credo, fa confusione. Io non
ho detto d'essere una <i>cocotte</i> disonesta. E
non l'ho detto, perchè non lo penso. So
di essere una <i>cocotte</i> onestissima, io! Non
ho mai ingannato, non ho mai mentito,
<span class="pagenum" id="Page_320">[320]</span>
non ho mai fatto vedere lucciole per lanterne,
non ho mai rovinato nessuno, non
ho mai tolto un marito a una moglie, non
ho mai tolto a un'amica o a una nemica
nemmeno un gatto, nemmeno un pappagallo....
Oh, dica francamente: non le par
giusto che io mi vanti del mio stato di
servizio?
</p>

<p class="speaker">
<span class="smcap">Valeria</span>
</p>

<p>
Ma, scusi, la ragione della sua visita
qual'è? Non si sarà scomodata a venire
da me solamente per darmi notizie della
sua onestà.
</p>

<p class="speaker">
<span class="smcap">Laurina</span>
</p>

<p>
Ha mostrato tanto desiderio di sapere
chi sono!
</p>

<p class="speaker">
<span class="smcap">Valeria</span>
</p>

<p>
Adesso, l'ho saputo. Passiamo oltre.
<span class="pagenum" id="Page_321">[321]</span>
</p>

<p class="speaker">
<span class="smcap">Laurina</span>
</p>

<p>
No, no. Abbia pazienza: non l'ha saputo
che in parte. C'è dell'altro. Non desidera
saperlo?
</p>

<p class="speaker">
<span class="smcap">Valeria</span>
</p>

<p>
L'ascolto. Purchè non si dilunghi troppo.
</p>

<p class="speaker">
<span class="smcap">Laurina</span>
</p>

<p>
Mi sbrigo in due parole. Ma non se le
lasci sfuggire dall'orecchio. «Io sono...
l'amante di Riccardo Negri». Le giunge,
forse, <i>nuovo nuovo nuovo</i> il nome di Riccardo
Negri come le è giunto il mio?
</p>

<p class="speaker">
<span class="smcap">Valeria</span>
</p>

<p>
<i>(rodendosi)</i> No... Riccardo Negri è un
buon amico di mio marito.... Una persona
un po' frivola, ma affettuosa, gentile, garbatissima....
<span class="pagenum" id="Page_322">[322]</span>
Tutto sommato, un uomo eccellente....
</p>

<p class="speaker">
<span class="smcap">Laurina</span>
</p>

<p>
Lo trova eccellente?
</p>

<p class="speaker">
<span class="smcap">Valeria</span>
</p>

<p>
Certo. Non ho che a congratularmi con
lei.
</p>

<p class="speaker">
<span class="smcap">Laurina</span>
</p>

<p>
Ed io con lei. Perchè anche lei è la sua
amante.
</p>

<p class="speaker">
<span class="smcap">Valeria</span>
</p>

<p>
<i>(con un soprassalto)</i> Ma che cosa si permette
di dire!?
</p>

<p class="speaker">
<span class="smcap">Laurina</span>
</p>

<p>
La verità. Siamo tutte e due l'amante
di quell'uomo eccellente. La sola differenza
<span class="pagenum" id="Page_323">[323]</span>
è questa: io da tre anni, lei da una
settimana.
</p>

<p class="speaker">
<span class="smcap">Valeria</span>
</p>

<p>
<i>(scattando in piedi con uno sforzo di fierezza)</i>
Io non voglio tollerare un minuto
di più la sua audacia....
</p>

<p class="speaker">
<span class="smcap">Laurina</span>
</p>

<p>
<i>(restando seduta)</i> Mi mette alla porta?
Padronissima. Badi, però, che se mi mette
alla porta, io ritornerò per la finestra. E
sarà un brutto ritorno! Parlerò con suo
marito invece che con lei. Era la mia prima
idea quella di parlare con suo marito. Poi
mi sono detto: «Se il dottore me l'ammazza,
io avrò l'incomodo del rimorso.
Meglio cercare di sbarazzarmene con le
buone. Meglio persuaderla, direttamente,
che.... non deve rompermi le tasche. Farla
ammazzare, perchè? Cent'anni di vita in
<span class="pagenum" id="Page_324">[324]</span>
ottima salute e anche cento amori in
barba al dottore Arletti, purchè non dia
fastidio a me.» Questo, veda, mi son
detto. Ma se lei preferisce il <i>patatrac</i> con
l'analogo ammazzamento, pazienza! Io mi
lascio mettere sùbito alla porta, dolentissima
soltanto di pensare <i>(levandosi con un
sospiro compassionevole)</i>... che forse non ci
vedremo mai più!
</p>

<p class="speaker">
<span class="smcap">Valeria</span>
</p>

<p>
<i>(profondamente costernata e con la voce
convulsa)</i> Io non sono, io non sono l'amante
di Riccardo Negri; ma se pure lo
fossi, con quale diritto verrebbe lei a lamentarsene
e a impedirmelo? Lei ha confessato
di appartenere a una categoria di
donne che non possono pretendere di
accaparrare un uomo per tutta la vita
e d'imporgli una catena come una
moglie!
<span class="pagenum" id="Page_325">[325]</span>
</p>

<p class="speaker">
<span class="smcap">Laurina</span>
</p>

<p>
<i>(tornando a sedere con pacatezza)</i> Risegga
anche lei. Risegga. Ha sfoderato un bell'argomento.
Bisogna per forza che sfoderi
un po' io gli argomenti miei. Si segga
senza preoccupazioni. Non le dirò delle
insolenze, neanche se la sua faccina, così
carina, ma così irritante, me le chiederà.
</p>

<p class="speaker">
<span class="smcap">Valeria</span>
</p>

<p>
<i>(non osa ribellarsi e si rassegna a risedere,
ingoiando la bile.)</i>
</p>

<p class="speaker">
<span class="smcap">Laurina</span>
</p>

<p>
Io appartengo a quella categoria di
donne, che, avendone fatte di tutti i colori,
non possono pretendere... eccetera,
eccetera, eccetera. Quindi, lei mi domanda: — «Con
quale diritto... eccetera, eccetera,
eccetera?». Risposta: — «Senza
<span class="pagenum" id="Page_326">[326]</span>
nessun diritto!». Eh?... Cosa ha da osservare?...
«<i>Senza nessun diritto!</i>». Ma
Riccardo Negri mi piace da tre anni, gli
voglio bene da due anni e mezzo, gli sono
fedele da due anni e tre mesi. Oltre di
che, Riccardo Negri è ricco. Conclusione:
non mi conviene di perderlo, e sono qui,
senza nessun diritto, per farle sapere che
non me lo lascerò prendere da lei. D'altronde,
se noialtre non cominciamo a cavar
fuori le armi corte, siamo spacciate. Le
signore ci fanno, oramai, una concorrenza
spietata. S'intende: esse contano non pochi
vantaggi su noi. Soddisfano, per esempio,
più di noi l'amor proprio degli uomini — che
è, in sostanza, il solo amore
di cui essi siano suscettibili —, e hanno
poi il monopolio di tutti quei pregi che
gli uomini scoprono solamente nella donna
degli altri. L'unica debolezza delle signore
è la paura terribile dello scandalo e della
tragedia. Ebbene, visto che il suo contegno,
cara signora, non mi fa sperare un
<span class="pagenum" id="Page_327">[327]</span>
accomodamento amichevole, io profitto appunto
della sua tremarella e ricorro alle
minacce.
</p>

<p class="speaker">
<span class="smcap">Valeria</span>
</p>

<p>
Un ricatto!
</p>

<p class="speaker">
<span class="smcap">Laurina</span>
</p>

<p>
E sì. Un bel ricattino da brigante di
strada maestra: «O Riccardo, o la vita!»
</p>

<p class="speaker">
<span class="smcap">Valeria</span>
</p>

<p>
<i>(affaticandosi in un'energia effimera)</i> Ma
lei s'inganna se crede che io tremi. Delle
sue minacce non mi curo. No! No! Non
me ne curo!... La sua denunzia troverà
in mio marito....
</p>

<p class="speaker">
<span class="smcap">Laurina</span>
</p>

<p>
Un imbecille?...
<span class="pagenum" id="Page_328">[328]</span>
</p>

<p class="speaker">
<span class="smcap">Valeria</span>
</p>

<p>
... un uomo che mi è devoto e che ripone
in me una fiducia incrollabile!...
<i>(Levandosi, di nuovo, con un ultimo tentativo
di fierezza)</i> Lei, si regoli come vuole.
Io non ho più nulla da dirle. <i>(Le passa
dall'altro lato dandole le spalle.)</i>
</p>

<p class="speaker">
<span class="smcap">Laurina</span>
</p>

<p>
<i>(senza smuoversi)</i> No, sa: non sono ancora
disposta ad andarmene. E senta a
me: non abbia fretta di mandarmi via.
<i>(In tono affettuoso)</i> Glielo consiglio nel
suo interesse. <i>(Prende la sedia dov'era seduta
Valeria e gliel'avvicina, col fare d'una
padrona di casa.)</i> Risegga. Risegga. Ma,
caspiterina!, non capisce che non sono
tanto grulla da presumere che una semplice
denunzia mia farebbe crollare la fiducia
che suo marito ripone in lei? Non
le balena il dubbio che la mia denunzia
<span class="pagenum" id="Page_329">[329]</span>
possa essere accompagnata... da qualche
documento, dovuto alla sua imprudenza
di novizia?
</p>

<p class="speaker">
<span class="smcap">Valeria</span>
</p>

<p>
<i>(si piega nelle ginocchia e risiede avvilita.)</i>
</p>

<p class="speaker">
<span class="smcap">Laurina</span>
</p>

<p>
Eh, cara signora, questi uomini abituati
con noialtre sono sciatti, smemorati, leggeri,
e non danno alcuna importanza a una
lettera d'amore. <i>(Mettendosele, seduta, proprio
accanto, confidenzialmente)</i> Sono capacissimi
di dimenticarla in fondo a una
saccoccia come un programmino di <i>café-concert</i>
o come un fazzoletto.
</p>

<p class="speaker">
<span class="smcap">Valeria</span>
</p>

<p>
<i>(cerca di scostarsi un po'.)</i>
<span class="pagenum" id="Page_330">[330]</span>
</p>

<p class="speaker">
<span class="smcap">Laurina</span>
</p>

<p>
<i>(accostandosele sempre più a ogni parola)</i>
Ed ecco che quel pezzo di carta, che dovrebb'essere
per loro una reliquia, può capitare
nelle mani di chiunque abbia l'occasione...
di vederli dormire saporitamente e
la consuetudine di perquisire i loro abiti
mentre essi dormono. Povera signora Valeria!...
Quanta ingenuità in quella firma
gettata come un sospiro in coda a una
lettera... così compromettente!
</p>

<p class="speaker">
<span class="smcap">Valeria</span>
</p>

<p>
<i>(dibattendosi fra la stizza, il timore crescente
e la pertinace speranza di poter fare
a meno di arrendersi)</i> Non è vero! Non
è vero! Il signor Negri non poteva possedere
nessuna lettera mia. Egli stesso
ha certamente protestato....
<span class="pagenum" id="Page_331">[331]</span>
</p>

<p class="speaker">
<span class="smcap">Laurina</span>
</p>

<p>
Ma no! Non ha protestato, quell'angelo,
perchè non ha avuto nessun sentore della
mia perquisizione. Le pare che avrei commessa
la bestialità di rivelargli il mio giochetto?
Stamane ci siamo salutati come
due sposini. Io graziosissima con lui, lui
graziosissimo con me nella sua solita serenità
angelica, e scommetterei che, mentre
io e lei siamo sul punto di afferrarci per
i capelli, quell'angelo sta a fare ungere i
capelli suoi dal fido <i>coiffeur</i> per trovarsi
qui tutto lucido e pronto... alle ore quindici.
<i>(Mutando tono)</i> Dio la benedica! Lei
dà degli appuntamenti amorosi sotto il
tetto coniugale! E li dà, per giunta, in
iscritto, con tanto di firma! Ha un bel
coraggio, parola d'onore!
</p>

<p class="speaker">
<span class="smcap">Valeria</span>
</p>

<p>
Menzogne! Infamie! Calunnie!... Questa
lettera non esiste!...
<span class="pagenum" id="Page_332">[332]</span>
</p>

<p class="speaker">
<span class="smcap">Laurina</span>
</p>

<p>
Avrò il piacere di ricordargliela dalla
prima all'ultima parola. L'ho imparata a
mente, sa, ed è stato un bello sforzo di
memoria, perchè è abbondante l'epistola.
<i>(Ripetendo la lettera e assaporandone alcune
frasi:)</i> «Riccardo mio, da una settimana
io tradisco mio marito. Comprendi
tu di quale peccato io mi macchio per te?»
<i>(A lei:)</i> Smacchieremo, smacchieremo....
<i>(Poi, continua:)</i> «Considera, o Riccardo,
che i due pensieri culminanti di quest'uomo
impareggiabile, che è una gloria della
chirurgia italiana, sono il suo ospedale e
sua moglie!» <i>(A lei:)</i> Evviva l'allegria!...
<i>(Poi, continua:)</i> «Eppure io ti perdonerò
d'avermelo fatto tradire se tu lascerai veramente,
come mi hai promesso, quella
<i>(indicando sè stessa)</i> donnaccia. Io ti sacrifico
mio marito, tu puoi ben sacrificarmi
una persona che vale tanto meno
di lui.» <i>(A Valeria, sùbito:)</i> Come chirurgo,
<span class="pagenum" id="Page_333">[333]</span>
ha ragione lei; valgo un po' meno. <i>(Continua:)</i>
«Ti aspetto a casa alle quindici
precise di domani.» <i>(A Valeria:)</i> Sarebbe
alle quindici di oggi, cioè <i>(Guarda il suo
orologetto)</i> fra mezz'ora. <i>(Continua:)</i> «Egli
non ci sarà, perchè alle quindici deve tagliare
una gamba. Ma, per qualunque
evento, farai chiedere dal portinaio se ricevo.
Caso mai ti si risponda che <i>non</i> ricevo,
ciò significherà che <i>non</i> saremmo
liberi. Sii sempre guardingo, Riccardo mio,
perchè Lui, per un semplice sospetto, ammazzerebbe
la tua... Valeria.» Dunque,
sull'ammazzamento ci posso contare. <i>(Breve
pausa.)</i> Vuole promettermi che da oggi
innanzi lei non avrà più niente di comune
con Riccardo Negri?
</p>

<p class="speaker">
<span class="smcap">Valeria</span>
</p>

<p>
<i>(scattando in piedi con un impeto inconsiderato)</i>
No! No! No! No!...
</p>
</div>

<div>
<p>
<span class="pagenum" id="Page_334">[334]</span>
</p>

<h3>
SCENA III.
</h3>

<p class="speakerfirst">
<span class="smcap">Il Dottor Arletti</span>
</p>

<p>
<i>(entrando dal fondo, frettolosamente, col
cappello in testa e le braccia protese verso
la moglie:)</i> Un abbraccio e un bacio a
tutta velocità. <i>(Vedendo Laurina, si toglie
il cappello e si ferma, seccato.)</i> Oh, perdoni....
</p>

<p class="speaker">
<span class="smcap">Laurina</span>
</p>

<p>
<i>(immediatamente alzandosi)</i> Io sono....
</p>

<p class="speaker">
<span class="smcap">Valeria</span>
</p>

<p>
La... la... la baronessa Corbari.
</p>

<p class="speaker">
<span class="smcap">Laurina</span>
</p>

<p>
Appunto!... la baronessa Corbari.
</p>

<p class="speaker">
<span class="smcap">Il Dottor Arletti</span>
</p>

<p>
<i>(a Valeria)</i> Una visita per te?...
<span class="pagenum" id="Page_335">[335]</span>
</p>

<p class="speaker">
<span class="smcap">Valeria</span>
</p>

<p>
<i>(animandosi per una imperiosa necessità)</i>
No... la baronessa Corbari era venuta, veramente,
per consultarti....
</p>

<p class="speaker">
<span class="smcap">Il Dottor Arletti</span>
</p>

<p>
<i>(parlando con disordine e con fluidissima
rapidità)</i> Me ne duole, baronessa. Me ne
duole. Me ne duole. Il mio domestico — già,
quello lì è un ebete! — avrebbe dovuto
dirle che io non ammetto d'essere
consultato nel mio domicilio in ore
che non siano quelle da me stabilite.
Se sono qui in questo momento, non ci
sono mica per essere consultato. Ci sono
perchè, sempre che l'ospedale mi concede
un attimo di libertà, io corro a vedere
mia moglie. Due pensieri occupano supremamente
la mia vita: — mia moglie e
il mio ospedale. Ma alla buona Valeria,
purtroppo, non posso dare che qualche
ritaglio di tempo. Adesso, per esempio,
<span class="pagenum" id="Page_336">[336]</span>
impossibile trattenermi a lungo. Impossibile!
Impossibile! Alle quindici... <i>(Guarda
il suo orologio.)</i>
</p>

<p class="speaker">
<span class="smcap">Laurina</span>
</p>

<p>
<i>(contemporaneamente, guarda il suo.)</i>
</p>

<p class="speaker">
<span class="smcap">Valeria</span>
</p>

<p>
<i>(contemporaneamente, guarda il suo.)</i>
</p>

<p class="speaker">
<span class="smcap">Il Dottor Arletti</span>
</p>

<p>
<i>(continuando:)</i>... alle quindici, devo tagliare....
</p>

<p class="speaker">
<span class="smcap">Laurina</span>
</p>

<p>
Una gamba.
</p>

<p class="speaker">
<span class="smcap">Il Dottor Arletti</span>
</p>

<p>
Come lo sa?
<span class="pagenum" id="Page_337">[337]</span>
</p>

<p class="speaker">
<span class="smcap">Valeria</span>
</p>

<p>
Gliel'ho detto io, proprio per convincerla
ch'era inutile sperare di consultarti
oggi.
</p>

<p class="speaker">
<span class="smcap">Il Dottor Arletti</span>
</p>

<p>
Inutile, baronessa! Inutile! Inutile!
Inutile!... Torni domani, nelle ore antimeridiane,
e per oggi si rassegni. Tanto,
non ha l'aria d'essere affetta da una grave
malattia. Non mi pare che la sua vita sia
in pericolo.
</p>

<p class="speaker">
<span class="smcap">Laurina</span>
</p>

<p>
La mia no, ma... <i>(Vorrebbe indicare Valeria.)</i>
</p>

<p class="speaker">
<span class="smcap">Valeria</span>
</p>

<p>
È molto preoccupata, molto apprensiva
la baronessa....
<span class="pagenum" id="Page_338">[338]</span>
</p>

<p class="speaker">
<span class="smcap">Il Dottor Arletti</span>
</p>

<p>
Ho inteso: neuropatica. La malattia di
tutte le belle donne. Fino a domani, non
ne morrà... spero. <i>(Licenziandola)</i> Arrivederla,
a rivederla.... Non comprendo che
cosa possa fare per una neuropatica un
chirurgo... ma non si sa mai!... Se ci sarà
da tagliare, taglieremo.... I miei rispetti,
baronessa! I miei rispetti!...
</p>

<p class="speaker">
<span class="smcap">Laurina</span>
</p>

<p>
Mi permetta, almeno, di darle <i>(sogguardando
Valeria e sottolineando le parole)</i> la
diagnosi scritta dal mio medico curante....
</p>

<p class="speaker">
<span class="smcap">Valeria</span>
</p>

<p>
<i>(ha una scossa.)</i>
</p>

<p class="speaker">
<span class="smcap">Laurina</span>
</p>

<p>
Potrà leggerla, potrà studiarsela, e poi,
domani....
<span class="pagenum" id="Page_339">[339]</span>
</p>

<p class="speaker">
<span class="smcap">Il Dottor Arletti</span>
</p>

<p>
O Dio, non ci sarà nulla di astruso. Ma
se lei ci tiene, me la dia.
</p>

<p class="speaker">
<span class="smcap">Laurina</span>
</p>

<p>
Sulla mia parola di baronessa, la faccenda
è complicata, dottore mio!... È complicatissima!...
Vedrà che per capire di
che si tratta, dovrà raccogliersi, dovrà concentrarsi....
</p>

<p class="speaker">
<span class="smcap">Il Dottor Arletti</span>
</p>

<p>
Si sbrighi, però, baronessa! Per carità,
si sbrighi!
</p>

<p class="speaker">
<span class="smcap">Laurina</span>
</p>

<p>
<i>(cerca nella sua borsetta e ne cava una
busta chiusa. Consegnandola al dottore, dà
un'occhiata significativa a Valeria.)</i> Ecco
qua.
<span class="pagenum" id="Page_340">[340]</span>
</p>

<p class="speaker">
<span class="smcap">Valeria</span>
</p>

<p>
<i>(allibisce, barcolla e indietreggia di qualche
passo per non farsi scorgere da suo
marito.)</i>
</p>

<p class="speaker">
<span class="smcap">Il Dottor Arletti</span>
</p>

<p>
<i>(intascando la busta)</i> Sta bene. Guarderò
un po'.
</p>

<p class="speaker">
<span class="smcap">Laurina</span>
</p>

<p>
A domani, dunque.
</p>

<p class="speaker">
<span class="smcap">Il Dottor Arletti</span>
</p>

<p>
A domani.
</p>

<p class="speaker">
<span class="smcap">Laurina</span>
</p>

<p>
<i>(accostandosi a Valeria)</i> A lei, signora,
tutti i miei ringraziamenti.... È stata così
gentile con me.... Mi ha tenuto compagnia
con tanta bontà.... Mi ha presentata a suo
<span class="pagenum" id="Page_341">[341]</span>
marito così graziosamente.... Le sono molto
grata.... Vorrei darle un bacio. Posso?
</p>

<p class="speaker">
<span class="smcap">Il Dottor Arletti</span>
</p>

<p>
<i>(si agita e sbuffa.)</i>
</p>

<p class="speaker">
<span class="smcap">Valeria</span>
</p>

<p>
<i>(livida)</i> Ma certo.
</p>

<p class="speaker">
<span class="smcap">Laurina</span>
</p>

<p>
<i>(le bacia ambo le guance e poi le prende
il mento come a una bimba.)</i> Che musino!...
<i>(Allontanandosi, le getta ancora un bacio
con le dita.)</i> Ora sono contenta. <i>(E, inchinandosi)</i>
Di nuovo, Dottore.
</p>

<p class="speaker">
<span class="smcap">Il Dottor Arletti</span>
</p>

<p>
<i>(alzando la voce nervosamente)</i> Di nuovo
baronessa!...
<span class="pagenum" id="Page_342">[342]</span>
</p>

<p class="speaker">
<span class="smcap">Laurina</span>
</p>

<p>
<i>(esce dal fondo.)</i>
</p>

<h3>
SCENA IV.
</h3>

<p class="speakerfirst">
<span class="smcap">Il Dottor Arletti</span>
</p>

<p>
In conclusione, questa baronessa è una
seccatrice! Mi ha rubati i pochi minuti
che avevo potuto destinare a te. Non glielo
perdono. <i>(Guardando di nuovo l'orologio)</i>
Sono già le quindici meno venti. Devo
filare.
</p>

<p class="speaker">
<span class="smcap">Valeria</span>
</p>

<p>
<i>(dissimulando l'ansia che la soffoca)</i> Sì,
ma... voglio una grazia da te!
</p>

<p class="speaker">
<span class="smcap">Laurina</span>
</p>

<p>
<i>(è rimasta nascosta nella stanza contigua,
e spia fra le portiere.)</i>
<span class="pagenum" id="Page_343">[343]</span>
</p>

<p class="speaker">
<span class="smcap">Il Dottor Arletti</span>
</p>

<p>
Una grazia da me?... Le grazie sono
un patrimonio tuo. Comandami piuttosto,
ed io ti obbedirò.
</p>

<p class="speaker">
<span class="smcap">Valeria</span>
</p>

<p>
Un semplice capriccio....
</p>

<p class="speaker">
<span class="smcap">Il Dottor Arletti</span>
</p>

<p>
Ben venga il capriccio!
</p>

<p class="speaker">
<span class="smcap">Valeria</span>
</p>

<p>
Dammi quella busta.
</p>

<p class="speaker">
<span class="smcap">Il Dottor Arletti</span>
</p>

<p>
La busta che m'ha consegnata la baronessa?
<span class="pagenum" id="Page_344">[344]</span>
</p>

<p class="speaker">
<span class="smcap">Valeria</span>
</p>

<p>
Sì, bravo, la busta che t'ha consegnato
la baronessa.
</p>

<p class="speaker">
<span class="smcap">Il Dottor Arletti</span>
</p>

<p>
In verità, è un capriccio stupido.
</p>

<p class="speaker">
<span class="smcap">Valeria</span>
</p>

<p>
Tutti i capricci sono stupidi.
</p>

<p class="speaker">
<span class="smcap">Il Dottor Arletti</span>
</p>

<p>
Non i tuoi.
</p>

<p class="speaker">
<span class="smcap">Valeria</span>
</p>

<p>
Per una volta, lascia che abbia un capriccio
stupido anch'io.
</p>

<p class="speaker">
<span class="smcap">Il Dottor Arletti</span>
</p>

<p>
Ma io non mi raccapezzo nemmeno approssimativamente.
Quale interesse può
<span class="pagenum" id="Page_345">[345]</span>
suscitare in te la diagnosi, complicata — come
dice la baronessa — d'un mediconzolo
qualunque?
</p>

<p class="speaker">
<span class="smcap">Valeria</span>
</p>

<p>
No, vedi: non m'interrogare. Dammi
quella busta, Filippo! Dammi quella busta,
ti ripeto: è un capriccio... un capriccio
puerile.... Anzi, vuoi saperlo?... È una
superstizione. Non hai scorto qualche cosa
di sinistro, qualche cosa di fatale?
</p>

<p class="speaker">
<span class="smcap">Il Dottor Arletti</span>
</p>

<p>
Dove?!
</p>

<p class="speaker">
<span class="smcap">Valeria</span>
</p>

<p>
Nella fisonomia della baronessa....
</p>

<p class="speaker">
<span class="smcap">Il Dottor Arletti</span>
</p>

<p>
Io, no. M'è parsa semplicemente la fisonomia
d'una pittima! E poi, tu hai addimostrata
tanta simpatia per lei!...
<span class="pagenum" id="Page_346">[346]</span>
</p>

<p class="speaker">
<span class="smcap">Valeria</span>
</p>

<p>
Fingevo! Fingevo!... Credi a me, Filippo:
quella busta ti porterà disgrazia....
</p>

<p class="speaker">
<span class="smcap">Il Dottor Arletti</span>
</p>

<p>
Ma sai che, non ostante la gran fretta
che ho, mi fai venire una curiosità matta
di vedere che diavolo sta scritto qui dentro?...
<i>(Cava di tasca la busta.)</i>
</p>

<p class="speaker">
<span class="smcap">Valeria</span>
</p>

<p>
<i>(con un grido:)</i> No, Filippo, non aprire!
</p>

<p class="speaker">
<span class="smcap">Il Dottor Arletti</span>
</p>

<p>
Ah, senti: una superstizione che ti fa
diventare clorotica e tremante, non te la
permetto, perbacco! Non te la permetto!...
E per educarti a vincere queste morbosità
balorde, mi voglio gustare da capo a fondo
la diagnosi... «complicata». <i>(Siede comodamente
<span class="pagenum" id="Page_347">[347]</span>
in un'ampia poltrona, inforca gli
occhiali, e quindi lacera la busta.)</i>
</p>

<p class="speaker">
<span class="smcap">Valeria</span>
</p>

<p>
<i>(sentendosi perduta, silenziosamente, cade
ginocchioni, accanto a lui, ma un po' più
indietro, non vista, in un atteggiamento di
implorazione.)</i>
</p>

<p class="speaker">
<span class="smcap">Laurina</span>
</p>

<p>
<i>(sporge fra le portiere il nasino irrequieto.)</i>
</p>

<p class="speaker">
<span class="smcap">Il Dottor Arletti</span>
</p>

<p>
<i>(stendendo il foglietto trovato nella busta,
legge:)</i> «Irritazione delle mucose del naso
e della bocca....
</p>

<p class="speaker">
<span class="smcap">Valeria</span>
</p>

<p>
<i>(si drizza, immediatamente, in piedi.)</i>
<span class="pagenum" id="Page_348">[348]</span>
</p>

<p class="speaker">
<span class="smcap">Il Dottor Arletti</span>
</p>

<p>
... cagionata da un forte cimurro». <i>(Gettando
all'aria il foglietto e levandosi imbestialito)</i>
Ma questa baronessa dei miei stivali
si prende gioco di me!... È una cretina
maleducata e impertinente che io non
farò mai più entrare in casa mia!
</p>

<p class="speaker">
<span class="smcap">Laurina</span>
</p>

<p>
<i>(irrompe portando l'ombrellino orizzontalmente,
col braccio teso in avanti.)</i> Scusino
tanto!... Ho dimenticato qui il mio ombrellino....
</p>

<p class="speaker">
<span class="smcap">Il Dottor Arletti</span>
</p>

<p>
<i>(su tutte le furie)</i> Ma se lo ha in mano
il suo ombrellino!
</p>

<p class="speaker">
<span class="smcap">Laurina</span>
</p>

<p>
Ah, già, non me n'ero accorta.
<span class="pagenum" id="Page_349">[349]</span>
</p>

<p class="speaker">
<span class="smcap">Valeria</span>
</p>

<p>
<i>(è nuovamente allarmata.)</i>
</p>

<p class="speaker">
<span class="smcap">Il Dottor Arletti</span>
</p>

<p>
<i>(impennandosi e facendo la voce grossa)</i>
Insomma, signora baronessa!...
</p>

<p class="speaker">
<span class="smcap">Laurina</span>
</p>

<p>
Dica.
</p>

<p class="speaker">
<span class="smcap">Il Dottor Arletti</span>
</p>

<p>
<i>(col sangue agli occhi)</i> Lo sa o non lo
sa, lei, chi sono io?
</p>

<p class="speaker">
<span class="smcap">Laurina</span>
</p>

<p>
Nessuno potrà mai saperlo meglio di
me!
<span class="pagenum" id="Page_350">[350]</span>
</p>

<p class="speaker">
<span class="smcap">Il Dottor Arletti</span>
</p>

<p>
<i>(battendo col pugno sulla spalliera d'una
sedia)</i> E dunque, signora baronessa....
</p>

<p class="speaker">
<span class="smcap">Laurina</span>
</p>

<p>
<i>(troncandogli la parola)</i> Si ricordi la gamba,
dottore. <i>(E dando uno sguardo al suo
orologetto, un altro a Valeria)</i> Ci vogliono
soltanto quattro minuti per le quindici.
</p>

<p>
<i>(Guardano rapidamente i loro orologi anche
<span class="smcap">Valeria</span> e il <span class="smcap">Dottore Arletti</span>.)</i>
</p>

<p class="speaker">
<span class="smcap">Il Dottor Arletti</span>
</p>

<p>
Maledizione!... È vero! È vero!... Maledizione!...
Maledizione!... <i>(Piglia il cappello,
ed esce come un fulmine.)</i>
</p>

<p class="speaker">
<span class="smcap">Valeria</span>
</p>

<p>
<i>(si slancia verso Laurina.)</i> Lei ha voluto
rinunziare alla vendetta, lei ha voluto risparmiare
un colpo atroce a mio marito,
<span class="pagenum" id="Page_351">[351]</span>
un disastro irreparabile a me.... La sua
generosità è stata così grande che....
</p>

<p class="speaker">
<span class="smcap">Laurina</span>
</p>

<p>
No, no, cara signora. Ritiri il suo entusiasmo,
perchè non mi spetta. Niente generosità
da parte mia. Se io avessi consegnata
all'ottimo dottore quella preziosa
lettera, lei, sì, avrebbe potuto rimetterci
la pelle, e anche in tal caso non so quel
che ci avrei guadagnato io: una rivale
morta può valere più d'una rivale viva;
ma supponiamo, invece, che l'ottimo dottore
si fosse limitato a farla rotolare per
le scale.... Bell'affare per me! Lei sarebbe
piombata sulle spalle di Riccardo Negri,
e io sarei rimasta con un palmo di naso.
Quella lettera lì, cara signora, è un cannoncino
prodigioso che colpisce con più
sicurezza... quando non è sparato. Difatti,
finchè quella lettera sarà in mio possesso,
ben conservata e nascosta, lei si guarderà
<span class="pagenum" id="Page_352">[352]</span>
bene dal contendere uno <i>straccetto d'amoroso</i>
a questa povera <i>cocottina</i>, alla quale
lei medesima ha voluto dare, per un giorno,
il titolo di baronessa... forse per avere
l'illusione di non essersi troppo abbassata
nel farle la concorrenza.
</p>

<p class="speaker">
<span class="smcap">Valeria</span>
</p>

<p>
<i>(esausta, annichilita)</i> Disgraziatamente,
ha ragione. Sono nelle sue mani. Mi piegherò.
</p>

<h3>
SCENA V.
</h3>

<p class="speakerfirst">
<span class="smcap">Il Domestico</span>
</p>

<p>
Signora....
</p>

<p class="speaker">
<span class="smcap">Laurina</span>
</p>

<p>
<i>(mostrando immediatamente l'ora del suo
orologetto a Valeria)</i> Le quindici precise!!!
<span class="pagenum" id="Page_353">[353]</span>
</p>

<p class="speaker">
<span class="smcap">Valeria</span>
</p>

<p>
Che c'è, Giuseppe?
</p>

<p class="speaker">
<span class="smcap">Il Domestico</span>
</p>

<p>
Il signor Riccardo Negri ha fatto domandare
dal portinajo se Vostra Eccellenza
riceve.
</p>

<p class="speaker">
<span class="smcap">Valeria</span>
</p>

<p>
... Non ricevo.
</p>

<p class="speaker">
<span class="smcap">Laurina</span>
</p>

<p>
<i>(sùbito)</i> Perchè no? <i>(Al domestico:)</i> Riceve.
Riceve. Dite che riceve.
</p>

<p class="speaker">
<span class="smcap">Il Domestico</span>
</p>

<p>
Ma come c'entra, lei?!... Queste son
cose dell'altro mondo!... <i>(Alla padrona:)</i>
Che mi comanda di dire. Eccellenza?
<span class="pagenum" id="Page_354">[354]</span>
</p>

<p class="speaker">
<span class="smcap">Laurina</span>
</p>

<p>
<i>(si accosta molto a Valeria e le parla, col
sorriso sulle labbra, abbassando la voce e
ricalcando le parole:)</i> Lei avrà la squisita
cortesia di far dire che riceve. È un piccolo
favore che... non deve <i>negarmi</i>.
</p>

<p class="speaker">
<span class="smcap">Valeria</span>
</p>

<p>
<i>(tentando di ribellarsi)</i> Ma io non voglio....
</p>

<p class="speaker">
<span class="smcap">Laurina</span>
</p>

<p>
<i>(con un piccolo gesto autoritario, troncandole
la frase)</i> Se me lo nega, guai!
<i>(Si allontana un po', guardandola sempre
con occhio comicamente minaccioso.)</i>
</p>

<p class="speaker">
<span class="smcap">Valeria</span>
</p>

<p>
<i>(tremando)</i> Ho mutato idea, Giuseppe....
Ricevo.
<span class="pagenum" id="Page_355">[355]</span>
</p>

<p class="speaker">
<span class="smcap">Laurina</span>
</p>

<p>
<i>(al domestico:)</i> Avete visto?... Asinone!
</p>

<p class="speaker">
<span class="smcap">Il Domestico</span>
</p>

<p>
<i>(sbuffando, esce.)</i>
</p>

<p class="speaker">
<span class="smcap">Valeria</span>
</p>

<p>
<i>(in uno scoppio d'angoscia)</i> Ah, no! no!
no! Non è possibile! Il martirio d'una conversazione
in tre è superiore alle mie forze.
Sarebbe troppo! Sarebbe troppo! E
giacchè lei, naturalmente, si ostinerà a
non andarsene, me ne vado io!
</p>

<p class="speaker">
<span class="smcap">Laurina</span>
</p>

<p>
Davvero?!... Ma io non desideravo che
questo!... Lei mi concede l'onore di sostituirla?!...
Che gioia!... Vorrei darle
un altro bacio.
<span class="pagenum" id="Page_356">[356]</span>
</p>

<p class="speaker">
<span class="smcap">Valeria</span>
</p>

<p>
<i>(con una contrazione di disgusto, fugge
per la porta a destra, chiudendola con violenza.)</i>
</p>

<h3>
SCENA VI.
</h3>

<p class="speakerfirst">
<span class="smcap">Laurina</span>
</p>

<p>
Ora tocca a lui. <i>(Si sdraia, languidamente,
sull'ampia poltrona, colle spalle ben
voltate verso l'uscio di fondo e con la testolina
atteggiata in modo che di là dalla spalliera
non si scorge se non il cappello.)</i>
</p>

<p class="speaker">
<span class="smcap">Riccardo</span>
</p>

<p>
<i>(entra ansiosamente con un'aria galante
e appassionata.)</i>
<span class="pagenum" id="Page_357">[357]</span>
</p>

<p class="speaker">
<span class="smcap">Laurina</span>
</p>

<p>
<i>(quando se lo sente avvicinare, torcendo
tutto il corpiccino, si alza bruscamente per
mostrarglisi di botto.)</i> Eh?
</p>

<p class="speaker">
<span class="smcap">Riccardo</span>
</p>

<p>
Eh!!... <i>(fa un salto indietro come se gli
fosse scoppiata una bomba davanti ai piedi.
Poi, senza por tempo in mezzo, se la dà a
gambe.)</i>
</p>

<p class="pad2 center large">
(SIPARIO.)
</p>
</div>

<div class="tnote">
<p class="tntitle">Nota del Trascrittore</p>

<p>Ortografia e punteggiatura originali sono state mantenute, correggendo senza annotazione
minimi errori tipografici.</p>
</div>

</body>
</html>
